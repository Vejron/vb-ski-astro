---
title: umeloppet-2022
displaytitle: Umeloppet 2022
date: 2022-03-31T14:34:21.205Z
thumbnail: /images/uploads/loppet-2022.jpg
description: "Hej alla Umeloppet Skidåkare! Vilket intresse det är för Umeloppet
  2022. Vi har över 400 anmälda så det blir en riktigt skidfest på söndag 6
  febr. Nu kommer också lite mer snö så det blir fina förhållandena för alla. "
layout: ../../layouts/BlogLayout.astro
---
# Vasaloppet 
[Vasaloppet](http://www.vasaloppet.se/se/vasaloppet/start.html) är en otrolig upplevelse! Att minuterna innan starten stå där mitt i startfältet, bland 15 000 åkare och känna intensiteten och spänningen. Det finns en entusiasm och fantastisk glädje bland alla åkare, funktionärer och publiken under loppet. Vägen till den härliga stämningen kantas dock av en del träning.

![startfålla](/images/uploads/loppet-2022-1.jpg "Startfålla")

Jag håller igång hela året med löpning, cykling och skidor. Det är betydligt lättare att underhålla konditionen än att bygga upp den igen, inför varje år. Träningsupplägget för Vasaloppet är förutom grundträningen på hemmaplan att jag byter ut löpningen mot rullskidor i oktober/november och försöker få ihop minst 30-50 mil på snö varje år.

Sista veckan kolhydratsladdar jag. Att åka 90 km skidor kräver att man är ”laddad” men man måste fylla på under loppet. Ett tips är att träna även på att äta och dricka under träningspassen hemma.

Det är viktigt att ha kul i spåret, även om det är köer och trångt i första backen så kommer det att vara 85 km där man kan åka i egen takt.

Med åren har jag dessutom ändrat mitt beteende i Vasaloppsspåret. Tider och placering är inte längre lika viktigt utan jag åker mer socialt och stannar på kontrollerna och pratar med andra åkare.

**Här kommer lite tips till dig som är nyare i spåret:**

* Se till att ha bra skidor som passar dig och din vikt.
* Lär dig att åka tekniskt rätt. Det tar tid att bli bra på att åka skidor så träna med andra och lär av varandra.
* Börja med något kortare lopp om du är nybörjare. Det finns massor av andra skidlopp i Sverige på ca 45 km som du kan testa innan du ger dig på Vasaloppet. Åker du bra på något av dessa kommer du att bli seedad. Då hamnar du i rätt startled och slipper stå längst bak i starten, med 14999 andra åkare framför dig.
* Dela upp loppet i delar. Tänk inte på att det är 85 km kvar när du kommer upp för första backen utan se det som att det bara är 6 km till första kontrollen i Smågan.

Är du nyfiken på hur du kommer att placera dig i årets Vasalopp? [Beräkna din sluttid](http://www-05.ibm.com/se/vasaloppet/).

Om du är intresserade av att höra mer om uppladdning inför Vasaloppet så blev jag faktiskt [intervjuad av SVT inför förra årets Vasalopp](http://www.ensmartareplanet.se/2011/03/04/tips-infor-vasaloppet-och-loppet-som-morot-for-halsa-svt-klipp/).

*Till vardags arbetar Joakim Adolfsson på IBM, men bloggar här i egenskap av rutinerad Vasaloppsåkare. Joakim har 1st 45:Man, 1st Staffetvasa, 3st Halvvasa, 4st Öppet spår och hela 11st Vasalopp i bagaget. I år ska han åka Öppet spår på måndagen, Vasaloppet på söndagen och även Cykelvasan i augusti.*